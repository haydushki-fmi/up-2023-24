# УП практикум - задачи за 3.11.2023

Всички решения да са в отделни функции, които само се викат в `main`!

## Задача 1

Всяка сутрин Иванчо разхождал кучето си в Борисовата градина и минавал покрай езерото с лилиите.
На първи сектомври забелязал в него нов вид лилия, каквато не бил виждал досега - октаринова.
На следващия ден пак си била там, но на по-следващия вече били две, една до друга.
На четвъртия били станали три, абсолютно еднакви по размер.
На петия били пет и вече си личало, че другите лилии изчезват, където се появят октаринови.
На шестия били станали осем и му направило впечатление, че се групират оптимално, така че да заемат възможно най-малка обща площ.
Иванчо се размислил и се зачудил кога точно цялото езеро ще е покрито от октаринови лилии.

Напишете програма, която да изчислява на кой сектомври ще се случи това, като получава на стандартния вход две реални числа -
радиуса на езерото (което е кръгло) в метри и площта на една октаринова лилия в квадратни метри.

## Задача 2
Да се състави програма, която отпечатва всички числа, които са квадрати на целочислени числа и сa по-малки от числото *n*, което се въвежда от клавиатурата.

Пример:

Вход:

    99

Изход:

    1 4 9 16 25 36 49 64 81

## Задача 3

Напишете програма, която приема естествено число `n` и извежда "prime", ако то е просто, и негов делител в противен случай.

- Модифицирайте прогамата, така че да изведе всички прости числа, по-малки или равни на `n`.
Опитайте се да извлечете проверката дали дадено число е просто в отделна функция.

## Задача 4

Напишете функция, която получава параметър естествено число `n` и връща неговия факториел `n!`.
Напишете програма, която приема две естествени числа и извежда техните факториели, изчислени чрез функцията.

*Допълнение: Пресметнете `n!!`.*

## Задача 5

Да се състави програма, която въвежда от клавиатурата числа до срещане на '0' и извежда сумата им.

Вход:

    1 2 4 12 1000 0

Изход:

    1019

## Задача 6

Да се състави програма, която прочита от клавиатурата цяло число *k* и след него последователност от числа, докато сумата им стане по-голяма или равна на *k* и извежда броя на въведените числа.

Вход:

    10 2 4 5

Изход:

    3

## Задача 7

Сиси е странно момиче и още от ранна детска възраст обича специалните числа. Първото му любимо нещо било да намира най-големия общ делител на 2 числа. Вашата задача е да зарадвате Сиси, като направите програма, която приема 2 цели числа и намира техния най-голям общ делител.

## Задача 8

Напишете функция, която получава три параметъра - 32-битово естествено число `n`, номер на бит `i` от 0 до 31
и брой битове `m` - и връща естественото число, образувано от m-те поредни бита на n, започващи от позиция i.
Използвайки тази функция, напишете програма, която приема естествено число и извежда дали ще е палиндром, ако бъде
записано с водещи нули в 16-ична и в 4-ична бройна система.

Примери:

- n = 4042333967 (10) = 1111 0000 1111 0001 0001 1111 0000 1111 (2) = 3300330101330033 (4) = F0F11F0F (16),
т.е. е палиндром в 16-ична бройна система (когато групираме битовете му по в групи по четири),
но не е палиндром в 4-ична (когато ги групираме по два).
Функцията трябва да върне 3 за параметри (n, 0, 2) и 15 за параметри (n, 0, 4).

- n = 1 (10) = 0000 0000 0000 0000 0000 0000 0000 0001 (2) не е палиндром нито в 16-ична, нито в 4-ична бройна система
заради водещите си нули.
Функцията трябва да върне 1 за параметри (n, 30, 2) или (n, 28, 4); 0 за (n, 28, 2).

## Задача 9

Модифицирайте решението си на предната задача, така че и да отпечатва числото в съответната бройна система.
Напишете новото решение в отделна функция, но преизползвайте възможно най-много от предното, като „изнесете“
(т.е. обособите) възможно най-много от него в допълнителни функции.

Примерни изходи:

- 00000001 is not a hexadecimal palindrome. 0000000000000001 is not a quaternary palindrome.
- F0F11F0F is a hexadecimal palindrome. 3300330101330033 is not a quaternary palindrome.
- 00000000 is a hexadecimal palindrome. 0000000000000000 is a quaternary palindrome.


## Задача 10

Напишете програма, която по въведено нечетно число n, извежда успоредник заедно с две от височините му.

    n = 3:
      * * * * * *
     **       **
    * * * * * *

    n = 5:
        ​* * * * * * * * * *
       ​**             *  *
      ​* *             * *
    ​ *  *             **
    * * * * * * * * * *

## Задача 11

Напишете програма, която по дадено естествено число N принтира съкратена таблица за умножение в "горнотриъгълен вид" до N.

Пример за вход 10:

    1       2       3       4       5       6       7       8       9       10
        4       6       8       10      12      14      16      18      20
            9       12      15      18      21      24      27      30
                16      20      24      28      32      36      40
                    25      30      35      40      45      50
                        36      42      48      54      60
                            49      56      63      70
                                64      72      80
                                    81      90
                                        100

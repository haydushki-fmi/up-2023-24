# Увод в програмирането практикум -- задачи за 05-01-2024

## Задача 1

Да се напише рекурсивна функция, която принтира елементите на масив.

- Модифицирайте задачата, така че елементите да бъдат отпечатани в обратен ред.

## Задача 2

Напишете рекурсивна функция, която по дадено естествено число n намира n-тото число на Фибоначи.

- Може ли задачата да бъде решена с линейна рекурсия, вместо с дървовидна?

## Задача 3

Дадени са естествените числа $n$ и $k$, където $1 ≤ k ≤ n$. Да се дефинира рекурсивна функция, която намира сумата на естествените числа от 1 до $n$ със стъпка $k$.

## Задача 4

Напишете рекурсивна функцция, която връща броя на срещанията на дадена цифра в число.

    Вход: 20230105 0
    Изход: 3

## Задача 5

Реализирайте функция с подходящ тип и параметри, която по подадени указатели към началото и края на масив от цели числа намира минималният му елемент. Решението трябва да използва рекурсия.

## Задача 6

Да се дефинира рекурсивна функция, която намира най-дългия общ суфикс на две цели неотрицателни числа.

    Вход: 1234 45234
    Изход: 234

## Задача 7

Напишете програма, която приема масив с $N <= 7$ естествени числа и естественото число $k < N$ и извежда всички вариации (с повторение) от k-ти клас на числата от масива.

## Задача 8

Напишете програма, която приема масив с $N <= 6$ естествени числа и извежда всички техни пермутации, по една на ред.

## Задача 9

Напишете програма, която приема масив с $N <= 15$ естествени числа и естественото число $S$ и извежда всички възможни уникални начини, по които S може да се получи като сума от другите N числа (с повторения).

Примерен вход:
```
6
1 2 5 10 20 50
5
```
Примерен изход:
```
5x1
3x1 + 1x2
1x1 + 2x2
1x5
```

## Задача 10

Напишете програма, която чете матрица, представляваща опростена географска карта, състояща се от дискретни полета, по следния начин:
- приема две естествени числа, $N <= 100$ и $M <= 100$
- чете N реда с по M естествени числа всеки, като всеки елемент е 0, ако даденото поле е непроходимо, и положително число, ако е проходимо.
След това програмата да прочете още два реда с по две естествени числа, представляващи координати на полета, т.е. индекси в матрицата,
и да изведе път между полетата, ако такъв съществува, или че такъв не съществува в противен случай.

# УП практикум - задачи за 27.10.2023

## Задача 1

Напишете програма, която приема от стандартния вход естествено число и извежда на стандартния изход броя на цифрите му.

## Задача 2

Напишете програма, която приема реално число `r` и естествено число `n` и извежда $r^n$.

## Задача 3

Реализирайте предните две задачи наново, този път използвайки `do` ... `while` (ако случайно сте го използвали първия път, използвайте друг оператор за цикъл :)).

## Задача 4

Напишете програма, която приема естествено число `n` и извежда "prime", ако то е просто, и негов делител в противен случай.
- Модифицирайте прогамата, така че да изведе всички прости числа, по-малки или равни на `n`.

## Задача 5

Напишете програма, която приема 32-битово естествено число (в десетичен запис) и го извежда в двоичен запис.

## Задача 6

Всяка сутрин Иванчо разхождал кучето си в Борисовата градина и минавал покрай езерото с лилиите.
На първи сектомври забелязал в него нов вид лилия, каквато не бил виждал досега - октаринова.
На следващия ден пак си била там, но на по-следващия вече били две, една до друга.
На четвъртия били станали три, абсолютно еднакви по размер.
На петия били пет и вече си личало, че другите лилии изчезват, където се появят октаринови.
На шестия били станали осем и му направило впечатление, че се групират оптимално, така че да заемат възможно най-малка обща площ.
Иванчо се размислил и се зачудил кога точно цялото езеро ще е покрито от октаринови лилии.

Напишете програма, която да изчислява на кой сектомври ще се случи това, като получава на стандартния вход две реални числа -
радиуса на езерото (което е кръгло) в метри и площта на една октаринова лилия в квадратни метри.

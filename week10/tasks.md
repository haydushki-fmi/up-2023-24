# УП практикум - задачи за 15.12.2023

**Забележка**: В решенията си използвайте отделни функции за различните действия. Използвайте точно количество памет.

## Задача 1

Напишете програма, която приема $N$ реални числа и след това ги извежда в обратен ред, през едно. Броят N може да е произволно голямо естествено число.

## Задача 2

Напишете функция, която приема две числа и на първото дава стойността на второто, като връща старата стойност на първото.

## Задача 3

Напишете програма, която приема $N$ реални числа и:

- намира и извежда средната им стойност
- намира и извежда това от тях, което е най-далече (с максимална разлика, независимо дали положителна, или отрицателна) от средната им стойност
- намира и извежда това от тях, което е най-близо до средната им стойност.

## Задача 4

Напишете програма, която приема $N$ реални числа и извежда сумата на тези от тях, чиито индекси са числа от редицата на Фибоначи (започвайки от 1).

Пример: 7 1 2 3 4 5 6 7 -> 15 (на индекси 1, 2, 3, и 5 се намират съответно 2, 3, 4 и 6).

## Задача 5

Напишете функция, която приема масив от цели числа и две променливи, също цели числа. Функцията трябва да намери най-малката и най-голямата стойност от масива и да ги запише в подадените числа.

## Задача 6

Напишете функция, която:

- приема матрица от реални числа със свободно променлив размер (заедно с размера ѝ)
- връща новозаделен масив, съдържащ номерата на редовете на матрицата, сортирани в нарастващ ред по сума на редовете.

След това използвайте функцията коректно в програма.

## Задача 7

Модифицирайте решението си на предната задача, така че новозаделеният от функцията масив да съдържа указатели вместо индекси, съответно да може да се ползва директно за двойна индексация.

## Задача 8

Напишете функция, която по подаден масив и елемент за търсене намира първото му срещане в масива и връща указател към него. Ако елементът не е намерен да върне null pointer.

## Задача 9

Реализирайте функция, която по подадени 4 указателя – съответно към началото и края на два отделни масива, проверява дали елементите на първия се срещат във втория.

## Задача 10

Напишете функция, която по дадена матрица и число намира първото му срещане в нея, обхождайки я отляво надясно и отгоре надолу.

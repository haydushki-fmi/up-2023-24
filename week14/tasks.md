# УП практикум - задачи за 19.01.2024

## Задача 1

Дефинирайте изброен тип за основни цветове.  
Напишете функция, която получава параметър от този тип и извежда на екрана името на стойността му.  
Използвайте функцията коректно в програма.

## Задача 2

Напишете програма, която получава като аргументи от командния ред (в момента на извикването си, а не по време на изпълнение) произволен брой
естествени числа, събира ги и извежда сумата им.

## Задача 3

Може би сте забелязали, че тип `size_t` винаги е дефиниран във _Visual Studio_, но не е, ако ползвате компилатор като GCC.  
Възползвайте се от възможностите за условна компилация, като включите нужния header (и `using`), само когато не сте във VS.  
Използвайте типа коректно в програма.

## Задача 4

Дефинирайте макрос, който извежда съобщение (бонус: предшествано от името на файла и номера на реда, където се извиква макросът).  
Направете го да не прави нищо, когато не сте в дебъг режим.  
Използвайте го коректно в програма.

## Задача 5

Преместете решенията на всички предни задачи в нов файл (или няколко нови файла).  
Всяко решение да започва от отделна, подходящо именована и типизирана функция.  
Декларирайте тези функции в специален header файл с проверки, предпазващи от включването му повече от веднъж.  
Пробвайте да включите header-а няколко пъти поред в cpp-то, съдържащо `main`.  
Извикайте всички функции поред в `main`.

## Задача 6

Реализирайте функция, която по подадени два масива, проверява дали първият масив може да се получи от втория, чрез пренареждане на елементите му. Демонстрирайте работата на функцията в програма.

Пример:

    {1,2,3} {2,1,3} -> true
    {2,1,1} {3,2,2} -> false

## Задача 7

На стандартния вход ще получите две числа - броят на редовете и колоните в двумерен масив, последвани от елементите на този масив - цели числа. След това едно число `k`, последвани от `k` на брой редове от следния вид `o x y`, където `o` е символ за операция - `'+'` или `'-'`, `x` е номер на ред в матрицата, а `y` e цяло число. За всеки такъв ред приложете операцията `o` върху ред `x` с аргумент `y`. Например, `+ 1 5` означава, че към всеки елемент от ред 1 на матрицата тябва да прибавим 5.

Реализирайте програма, която извежда крайното състояние на матрицата след трансформациите. Паметта за матрицата трябва да бъде с точен размер.

Пример:
Вход:

    3 4
    1 2 3 4
    5 0 -7 8
    9 1 2 3
    2
    + 0 1
    - 2 5

Изход:

    2 3 4 5
    5 0 -7 8
    4 -4 -3 -2

## Задача 8

Ханойски кули е математически пъзел, в който имаме 3 стълба и `n` диска с размери от 1 до `n`. Целта на играта е да се преместят всички дискове от един стълб на друг, като се спазват следните правила:

1. Дисковете могат да се местят само един по един;
2. Всеки ход представлява вземането на най-горния диск от една купчина и поставянето му на върха на друга;
3. Даден диск може да стои само върху по-голям диск.

Нека 3-те стълба са именувани A, B и C. За начален стълб приемаме **А**, за краен **C**. Напишете **рекурсивен** алгоритъм, който принтира ходовете за решаването на играта с `n` диска.

Пример:

Вход:

    2

Изход:

    Disk 1 moved from A to B
    Disk 2 moved from A to C
    Disk 1 moved from B to C

Вход:

    3

Изход:

    Disk 1 moved from A to C
    Disk 2 moved from A to B
    Disk 1 moved from C to B
    Disk 3 moved from A to C
    Disk 1 moved from B to A
    Disk 2 moved from B to C
    Disk 1 moved from A to C

## Задача 9

Напишете програма, която детонира всички бомби в масив. Като вход ще получите число `N`, последвано от `N` числа. След това ще получите 2 числа - първото представлява бомбата в масива, а второто - магнитуда на взрива. Бомбите се детонират отляво надясно като при детонация всяка бомба премахва от масива себе си и набор от числа отляво и отдясно на себе си равен на магнитуда. Програмата да връща масива след всички детонации. (Ако една бомба попадне в магнитуда на друга бомба, то тя се елеминира без да се детонира.)

Пример:

    Вход:                           Изход:
    13                              4 6 0
    4 7 1 3 2 3 6 1 8 3 4 5 0
    3 2

## Задача 10

Напишете програма, която въвежда цяло число `N`, следвано от `N` на брой двойки думи - всяка двойка се въвежда на отделен ред, а думите в нея са разделени с един интервал.

Думите имат дължина не по-голяма от 100 символа. Тези двойки формират речник.

След това ще се въведе число `M`, последвано от текст, съставен от `М` произволни символа.

Вашата задача е да преведете текста като създадете нов, в който всички думи, които се срещат като първи в някоя двойка от речника, са заменени със съответната втора дума от двойката. В текста думите са разделени от символи, които не са малки или главни букви. При търсенето на думите да се игнорира разликата от малки и главни букви.

Всички масиви и низове, които използвате, трябва да са заделени с точна големина.

Примерен вход:

    3
    call signal
    came drove
    about not
    61
    I Got Your Distress Call And Came Here As Soon As I Wanted To

Примерен изход:

    I Got Your Distress signal And drove Here As Soon As I Wanted To

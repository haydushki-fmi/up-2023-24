# УП практикум задачи

## Задача 1

Да се напише програма, която по подадена височина в сантиметри, извежда на екрана височината на потребителя.

Вход:

    185

Изход:

    You're 185 centimeters tall!


## Задача 2

Напишете програма, която чете на стандартния вход три цели числа -- дължините на страните на триъгълник, и извежда на екрана периметъра на този тригълник. Направете същата задача, но за числа с плаваща запетая.

## Задача 3

Отново получавате три страни на триъгълник (дробни числа). Намерете и изведене на стандартния изход неговото лице.

## Задача 4

Прочетете две цели числа от стандартния вход. Разменете стойностите им:

- Като използвате трета помощна променлива;
- Чрез аритметични операции;
- Чрез битови операции*;

## Задача 5

Стоян е студент във ФМИ. Той има 4 изпита през зимния семестър. Помогнете му да пресметна средния си успех, като на екрана ще получите четири...

- цели числа
- дробни числа

Изведете на стандартния изход средния успех на Стоян.

## Задача 6

Основите на къща трябва да се излеят от бетон.

Напишете програма, която по въведени в конзолата четири числа - ширина, дължина и височина на основите и цена на кубичен метър бетон - изчислява и извежда на стандартния изход цената на нужния бетон. Помислете какви типове да използвате за данните.

- Бетонът трябва да се закара до обекта в бетоновози. Те имат определен капацитет и определен разход на гориво на единица разстояние. Горивото има цена на единица обем. Помислете какви допълнителни данни трябва да въведете в програмата, така че да можете да изчислите и цената на транспорта освен цената на самия бетон. Разширете програмата, така че да приема и тези данни и да извежда три различни цени - само на бетона, само на транспорта, и общата.

## Задача 7

Без да използвате условни оператори, напишете програма, която по въведено трицифрено число извежда броя на цифрите му, които са по-големи от 5.

- Променяйки само това, което въвеждате на входа по верме на изпълнение, но не и кода на програмата, се опитайте да я счупите. Какви начини да я счупите измисляте? Можете ли да обясните защо тези начини я чупят? Изненадаха ли ви входове, които очаквахте да я счупят, но не успяха? Можете ли да обясните защо тя не се е счупила от тях?

## Задача 8

Напишете проргама, която по подадени координати на две точки в равнината изчислява разстоянието между тях.

## Задача 9

От стандартния вход прочетете едно цяло число *n*. Изведете на екрана сумата на числата от 1 до n само с изучавания до момента материал (без цикли).

## Задача 10

- Напишете програма, която прочита число n (между 1 и 26) и извежда n-тата малка и главна буква от латинската азбука.

- Напишете програма, която прочита малка буква и извежда на екрана съответната главна буква.


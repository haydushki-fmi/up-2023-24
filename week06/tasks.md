# УП практикум - задачи за 10.11.2023

## Задача 1

Естествените числа, по-малки от 10, които се делят на 3 или на 5, са 3, 5, 6 и 9. Сумата им е 23.
Напишете програма, която приема естествено число и извежда сумата на всички числа, по-малки от него, които се делят на 3 или на 5.

## Задача 2

Напишете програма, която приема естествено число и го извежда в специален запис на няколко реда по следния начин:
всеки ред отговаря на една цифра, като съдържа толкова знака `*`, колкото е съответната цифра.

## Задача 3

Дадено е число. Да се провери (изведе на екрана) колко пъти се среща всяка цифра в записа му. Напишете функция с правилен тип и параметри, която решава задачата.

## Задача 4

Всеки уважаващ себе си ФеМеИст (да, измислих си я тази дума) трябва да знае какво е множество. Комбинаториката обаче не е лесна на всеки. Да се напише функция, която пресмята по колко начина може да изберем k елемента от n-елементно множество.

## Задача 5

Да се напише функция, която проверява дали дадено число е магическо. Едно число е магическо, ако то е равно на сумата на своите делители (без самото число). Например:

    28 == 14 + 7 + 4 + 2 + 1
    12 != 6 + 4 + 3 + 2 + 1

## Задача 6

Напишете функция с подходящ тип и параметри, която приема две числа и намира тяхното най-малко общо кратно.

## Задача 7

Едно от любимите занимания на Пешо е да изучава свойствата на числата. Харесал си е така наречените „нарцистични“ числа. Число **n** се нарича нарцистично, ако изпълнява следното условие: $n = (a_k)^k + (a_{k-1})^k + … + (a_2)^k + (a_1)^k$, където $k$ е броят на цифрите на числото, а $a_i$ (за $i = 1..k$) са цифрите на числото. С други думи, числото да е равно на сумата от неговите цифри, повдигнати на степен броя на цифрите в числото.

Да се определи дали въведено числo от конзолата е „нарцистично”, като за целта се дефинират подходящи функции.

## Задача 8

Напишете функция, която прочита число от стандартния вход, чиято стойност трябва да бъде в интервала **[a, b]**.

## Задача 9

Да се напише програма, която извежда на екрана меню с функционалности и при коректен вход от потребителя изпълнява съответната функционалност. Отделните действия да бъдат разделени в отделни функции. Функционалности:

1. Welcome - изпечатва на екрана съобщение за „добре дошли“;
2. Help - принтира функционалностите на програмата;
3. Square - чете число в интервала [-10; 10] от стандартния вход и отпечатва квадрата му;
4. Factorial - чете число в интервала [0; 20] и печати факториела му;
5. Primes - по прочетено число в интервала [1; 100] намира всички прости числа по-малки от него;
6. Exit - прекратява изпълнението на програмата.

## Задача 10

Напишете програма, която приема естествено число $N <= 1000$, след което приема `N` реални числа.
Изчислете средноаритметичното им и го изведете. Намерете най-близкото до него от въведените и го изведете.

Пример: 3 2.5 1.3 16 -> 6.6 2.5.

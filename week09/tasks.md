# УП практикум - задачи за 1.12.2023

**Забележка:** Където не е указан размер на масиви/матрици или как те да бъдат въвеждани, може да ги запишете директно в кода или да приемете, че потребителя ги въвежда с максимален размер 30x30.

## Задача 1

В аудитория има M реда с по N места на всеки ред ($M <= 30, N <= 30$). На всяко място може да седи по максимум един студент. Напишете програма, която:

- приема ръстовете на всички студенти, като незаето място се означава с ръст 0
- изчислява ръстовете на най-високите студенти на всеки ред и също на най-високите на всяка колона
- ако има не повече празни редове, отколкото празни колони, тогава извежда ръстовете на най-високите на всеки ред, и обратното.

## Задача 2

Въведете матрица от реални числа с M реда и N колони ($M <= 30, N <= 30$) и изведете само тези нейни редове, чиято сума е положителна.

## Задача 3

Стоян не обича да джурка матрици. Напишете програма, която пресмята произведението на две матрици с елементи цели числа. Обособете частите на кода си в отделни функции и проверете за валидност на подадените данни.

## Задача 4

Напишете програма, която приема масив от $M <= 30$ реални числа, след което приема индекси $s$ и $d$ в масива и брой елементи $n$; ако е възможно,
размества n-те елемента, започващи от индекс s, с n-те елемента, започващи от индекс d, и накрая извежда резултата.
Ако не е възможно, да се изведе подходящо съобщение.

Примери:

    10
    -1 -2 -3 -4 -5 -6 -7 -8 -9 -10
    2 6 3

=>

    -1 -2 -7 -8 -9 -6 -3 -4 -5 -10

Пример 2:

    3
    1 2 3
    0 2 4

=>

    Impossible.

(не е възможно да се преместят 4 елемента, започвайки от индекс 0 - толкова няма в масива).

## Задача 5

Напишете програма, която проверява дали във въведен масив от реални числа има повтарящи се числа.
Програмата да работи с променлива точност, която също се въвежда от потребителя.

Примери:

    3
    1 1.1 1.01
    0.001

=>

    No repeating numbers.

Пример 2:

    3
    1 1.1 1.01
    0.1

=>

    There are repeating numbers!

## Задача 6

Модифицирайте предната програма, така че вместо само да проверява за повтарящи се числа, да извежда на екрана само числата, които се срещат по веднъж.

Примери:

    3
    1 1.1 1.01
    0.001
=>

    1 1.1 1.01

Пример 2:

    3
    1 1.1 2
    0.5

=>

    2

## Задача 7

Напишете функция, която проверява дали дадена квадратна матрица е в горнотриъгълен вид.

*Допълнение: Реализирайте такава функция за долнотригълен вид.*

## Задача 8

Да се напише функция, която проверява дали в квадратна матрица *NxN* има диагонал (прав или обратен, не задължително главен), по който всички елементи са различни.

Вход:

    1 2 3
    2 1 4
    1 4 3

Изход:

    True

Обяснение:
2,4 са диагонал и са различни числа

## Задача 9

Имплементирайте играта „Морски шах“ (дъска 3х3), в който двама играчи играят последователно: Първо единият играч въвежда коя клетка иска да маркира, после вторият и така нататък докато се намери победител или дъската се запълни.

## Задача 10

Да се реализира алгоритъм (функция), която сортира масив, чрез размени на елементи. Функцията да използва друга функция, която разменя стойностите на две числа.
